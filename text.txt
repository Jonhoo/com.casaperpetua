Velkommen til Casa Perpetua!

Vi har til leie en koselig leilighet i vakre Vila Joiosa, ca en halv time fra Alicante. Leiligheten ligger i den bilfrie delen av gamlebyen og et stenkast fra en av Costa Blancas fineste sandstrender.

Casa Perpetua har en stue med åpen kjøkkenløsning, to soverom med tilhørende bad, og en  nydelig terrasse med havutsikt og bølgebrus. Stuen har i tillegg en sovesofa med dobbelseng.

Det ene soverommet m/bad ligger med en oppgang i mellom. Leiligheten egner seg derfor perfekt til vennepar eller familier med tenåringsbarn. 

I gamlebyen av Vila Joiosa, der Casa Perpetua ligger, snor trange gågater seg mellom de fargerike husene helt ned til den 3 km lange sandstranden.Resten av byen er relativt stor og mulighetene mange, selv uten å leie bil. Den har  30 000 innbyggere og er en levende by også på vinteren. I 2010 ble elveleiet langs «de hengende husene» oppgradert for EU midler og byen har nå havnet på verdensarvlisten. Med den nydelige, lange strand og strandpromenade med et stort antall restauranter og barer, er det duket for en sosial og velsmakende ferie. Ønsker man ro, er matbutikkene og markeder med fantastiske råvarer i umiddelbar nœrhet. Kjøkkenet er designet for den matglade, og man dekker uten problemer til 6 personer både ute og inne.

Terrassen har sol fra morgen til kveld, og nœrheten til havet kan både høres, ses og luktes! Når fiskebåtene kommer inn på ettermiddagen, trengs ikke annen underholdning.

Leier man bil, er mulighetene mange for utflukter både til fjells og til andre pittoreske landsbyer. Valencia ligger halvannen times tur fra Vila Joiosa. Har man med mindre barn, finnes flere fornøyelsesparker i nœrheten.
Velger man å ikke leie bil, byr landsbyen på alt det man trenger av både åndlig og fysisk påfyll. Ellers finnes en sjarmerende trikk som går både til Alicante den ene veien og Denia den motsatte veien. Det finnes også flere turveier for gående og syklende, både langs vannet og opp i fjellene.

Velkommen til mitt lille paradis!
